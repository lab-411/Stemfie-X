---
jupytext:
  formats: md:myst
  text_representation:
    extension: .md
    format_name: myst
    format_version: 0.13
    jupytext_version: 1.11.5
kernelspec:
  display_name: Python 3
  language: python
  name: python3
---

# <font color='navy'> <b> Montáž  </b> </font>


```{figure} ./img/banner.png
:width: 800px
```

Pre pevné nepohyblivé spoje dielov môžeme použiť bežné dostupné skrutky, nastavovacie skrutky, závitové tyče s rozmerom M4. Pre pohyblivé spoje, osi, hriadele môžeme použiť tyče, paličky s priemerom 4mm, podľa potreby a použitia kovové, plastové alebo aj drevené. 

## <font color='purple'> <b> Pevné spoje </b> </font>


### <font color='brown'> <b> Skrutkové spoje </b> </font>

Ako štandardné spojovacie prvky skrutkových spojov môžete použiť bežné kovové skrutky a matice M4, ktoré sú dostupné v každom železiarstve alebo špecializovanom obchode so spojovacím materiálom. Skrutky sú dostupné v rôznych dĺžkach, prevedeniach a povrchových úpravách, vhodné dĺžky skrutiek sú 5, 6, 8, 10, 15 a 20 mm (označenia M4x5, M4x6, M4x8, M4x10, M4x15, M4x20). 

Vhodné typy skrutiek sa vyrábajú pod normovaným označením

* DIN912  Šesťhranná skrutka s valcovou hlavou s vnútorným šesťhranom 
* DIN7984 Šesťhranná skrutka s nízkou hlavou s valcovou hlavou s vnútorným šesťhranom 
* DIN934  Šesťhranná matica 
* DIN439  Šesťhranná matica, nízky profil

```{figure} ./img/m4_912_screew.jpg
:width: 250px

Označenie skrutiek DIN912.
```

Pri nákupe väčšieho množstva môže byť cena veľmi prijateľná, závisí od povrchovej úpravy. Ak chcete konštrukcie používať vo vonkajšom prostredí, zvoľte pozinkované prevedenie. Okrem kovových skrytiek môžete použiť aj plastové skrutky a matice z nylonu, ich cena je ale zvyčajne vyššia. Ako montážne náradie pre skrutky s vnútorným šesťhranom sú vhodné imbusové kľúče dostupné v sade alebo aj jednotlivo. 

Na spájanie tenkých prvkov (napríklad dve spojky s hrúbkou BU=1/4) je vhodné použiť skrutku s maticou, podobne ako v prípade kovových stavebníc. 

```{figure} ./img/asm_01.png
:width: 600px

Spájanie tenkých prvkov pomocou skrutky a matice.
```
Na spájanie hrubších dielov (BU = 1/2 a viac) môžeme využiť fakt, že otvory v 3D tlačených prvkoch sú zvyčajne o niečo menšie ako stanovený priemer HR a skrutky si v nich vyrežú vlastný závit, nie je potrebné použiť maticu.

```{figure} ./img/asm_02.png
:width: 600px

Spájanie hrubších prvkov.
```

### <font color='brown'> <b> Skryté spoje </b></font>

Ak hlavy štandardných skrutiek v niektorých spojoch z praktických alebo estetických dôvodov prekážajú, s trochou zručnosti je možné na spoje použiť nastavovacie skrutky. Dostupné sú v podobných dĺžkach ako štandardné skrutky, pre montáž budeme potrebovať imbusový kĺúč vhodnej veľkosti.

Vhodné typy nastavovacích skrutiek sa vyrábajú pod normovaným označením

* DIN 913 Nastavovacia skrutka s plochým hrotom
* DIN 916 Závitový kolík


```{figure} ./img/m4_913_cervik.jpg
:width: 250px

Označenie nastavovacích skrutiek DIN913.
```

```{figure} ./img/asm_04.png
:width: 600px

Použitie nastavovacích skrutiek.
```

### <font color='brown'> <b> Spojovací materiál </b></font>

Pre niektoré konštrukcie môžeme pre spájanie dielov využiť aj rôzne stĺpiky s vnútorným alebo vonkajším závitom M4, dostupné v rôznych dĺžkach, kovové alebo plastové.

```{figure} ./img/stlpiky.png
:width: 600px

Použitie stlpikov.
```

