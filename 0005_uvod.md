---
jupytext:
  formats: md:myst
  text_representation:
    extension: .md
    format_name: myst
    format_version: 0.13
    jupytext_version: 1.11.5
kernelspec:
  display_name: Python 3
  language: python
  name: python3
---
# <font color='navy'> <b> Vlastnosti </b> </font>


```{figure} ./img/banner.png
:width: 800px
:name: stmx_33
```

`Stemfie-X` je konštrukčná stavebnica zameraná na polytechnické vzdelávanie s podporou praktického osvojenia si skúseností z moderných technológií v oblasti návrhu a konštrukcie mechatronických systémov, konštrukčných materiálov, elektroniky, programovania a riadenia. 

Stavebnica pokrýva aktivity od jednoduchého spoznávania elementárnych princípov konštrukcie a činnosti mechanických systémov, cez návrh vlastných konštrukcií s využitím katalógu hotových dielov a 3D tlače vybraných dielov až po návrh zložitejších sústav s využitím programovania, parametrického projektovania, elektronických prvkov a riadenia.

Základnými dielmi pre konštrukciu modelov sú pásy, bloky a platne s montážnymi otvormi vytlačené na 3D tlačiarni. Pre pokročilejšie konštrukcie je možné používať ozubené kolesá, kladky, držiaky motorov a serv. Pokročilí uživatelia si môžu upravovať a vytvárať vlastné diely pomocou konštruovania prostredníctvom programovania v jazyku Python. **Možnosť tvorby vlastných dielov** na základe vlastného návrhu **odlišuje** koncept stavebnice *Stemfie-X* od ostatných polytechnických stavebníc, kde je uživateľ odkázaný len na sadu dodávaných dielov bez možnosti ich úprav. 

```{figure} ./img/most.jpg
:width: 550px

Konštrukcia mostu z dielov Stemfie-X.
```

Koncept stavebnice je navrhnutý tak, aby bola dostupná každého mladého konštruktéra. Všetky podklady a konštrukčné návrhy sú open-source, pre tlač dielov je možné využiť bežne dostupné 3D tlačiarne, pre tlač dielov je použitý recyklovateľný materiál PLA, ako spojovacie prvky sú použité skrutky a diely bežne dostupné v každom železiarstve, pre riadenie elektronických častí je možné využiť dostupné moduly a diely z platformy Arduino. 

## <font color='purple'> História </font>

`Stemfie-X` je odvodená z konštrukčnej stavebnice pre deti  [*STEMFIE*](https://stemfie.org/). Myšlienka stavebnice je založená na návrhu a následnej 3D tlači univerzálnych komponentov a spojovacích prvkov a konštrukcii vlastných modelov. Modely je možné zostavovať z náverhov hotových sád dielov, ktoré sa vytlačia na 3D tlačiarni, na návrh a konštrukciu vlastných modelov je možné použiť grafické programy a konštrukčné CAD systémy ako FreeCAD, Blender a Tinkercad.

Stavebnica *Stemfie-X* využíva základné princípy projektu *STEMFIE* s úpravami pre použitie ako platforma pre vytváranie zložitejších štruktúr a modelov s použitím mechanických a elektronických prvkov - motorov, servopohonov, elektronických obvodov a riadenia mikrokontrolérmi. Stavebnica je primárne určená pre polytechnickú výučbu na základných a stredných školách a prvých semestrov vysokých škôl pri výučbe predmetov z oblasti programovania, parametrického modelovania, CAD systémov, konštrukcií strojov a mechanizmov. 

Základným rozdielom medzi *Stemfie-X* a *STEMFIE* je veľkosť jednotka (BU), ktorá určuje vzdialenosti medzi montážnymi otvormi, pôvodná veľkosť 12.5mm v *STEMFIE* je upravená na veľkosť 10mm a montážne otvory majú priemer 4 mm. Tieto modifikácie umožňujú použiť ako spojovací materiál štandardné skrutky M4 a diely stavebnice sú rozmerovo kompatibilné s kovovými dielmi stavebníc *Meccano*, *Merkur*, *eitech* a podobnými.

Základnými prvkami stavebnice sú spojky a bloky, ktoré je možné modifikovať v násobkoch **BU**, rotačné diely tvoria kladky a kolesá, pre pokročílé konštrukcie je možné využiť ozubené kolesá a pomocné prvky pre montáž motorov, serv a senzorov.

```{figure} ./img/demo_02.png
:width: 350px

Ukážka základných dielov stavebnice Stemfie-X.
```

## <font color='purple'> Použitie </font>

Stavebnica `Stemfie-X` je navrhnutá pre použitie v niekoľkých úrovniach

* jednoduchá stavebnica pre menšie deti z vopred pripravených dielov 3D tlačou. Cieľom je získanie základných zručností pri spájaní dielov skrutkami použitím bežného náradia a získanie elementárnych poznatkov o základných mechanických sústavách (kladka, navijak, páka ...). Predpokladá sa asistencia učiteľa alebo rodiča.

* stavebnica modelov na základe pripravených konštrukčných pokladov pre 3D tlač. Cieľom je získanie zručností potrebných pre tlač dielov, prácu s 3D tlačiarňou a použitými materiálmi. 

* tvorba vlastných modelov zostavených z katalógu dielov s možným rozšírením pre generovanie dielov pomocou software. Cieľom je získanie zručností pri návrhu vlastných konštrukcií a prácou s CAD systémami (FreeCAD ...) pri overovaní si vytvorenej konštrukcie pred tlačou jej dielov. 

* konštrukcia modelov podľa vlastného návrhu s parametrickým projektovaním špeciálnych dielov v programovacom jazyku Python a návrhového systému OpenCascade  

* doplnenie vlastných modelov elektromechanické prvky, senzory a aktuátory s riadením pomocou modulov Arduina alebo podobnej platformy
